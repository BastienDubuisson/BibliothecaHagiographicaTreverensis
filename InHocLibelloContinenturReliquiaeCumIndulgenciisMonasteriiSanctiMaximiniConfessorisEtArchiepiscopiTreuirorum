In hoc libello continentur Reliquiae cum indulgenciis Monasterii Sancti Maximini Confessoris et Archiepiscopi Treuirorum
MOnasterii sancti Maximini confessoris christi beatissimi ac clarissimi Treuerorum Archiepiscopi siti ad aquilonarem plagam in prato Martis iuxta menia antiquissimae simile et sanctissimae ciuitatis Treueris noticiam fidelibus populis exhibituri ac declaraturi scrinata eius prefulgida / utile rati sumus et quam dignissimam inprimis fundationem ipsius premittamus: hoccine enim pacto ad alia laudum preconia perstringenda liquidius iter patebit Uerum id prima fronte contuendum occurrit hoc insigne monasterium / cum ecclesia / quemadmodum et reliqua uetusciora sacra loca urbiadiacentia plures habuisse fundatores, instauratores, reparatores: causantibus istud bellis et euersionibus multifariis. quibus sepenumero (dictu lugubre) urbem Treuericam subiacuisse propatulum est / Augmentatorem / et ecclesiasticae et publicae rei diuum Constantinum imperatorem inuictissimum Helene preclarae augustae filium patrem Augustorum cui epitheton magnificentie scribentes magnum cognominant materno ductum amore et rogatu huius monasterii primum auctorem et fundatorem fuisse. non modo fidelis antiquitas / sed et literae uetustissimae tum summorum pontificum / tum Imperatorum ac regum eo loci conseruatorum tradunt: maxime id declarantibus ferme e uicino literis inclyti Dagoberti eiusque nominis primi francorum regis: quem primum inter reges preter Philippum et Constantinum memoratum Imperatores ecclesias erexisse / pluribusque donis extulisse non defuerunt qui scriberent. Hic Dagobertus / nescio qua allectus conplacentia. et nouitatum / immo antiquitatum percupidus maturo prehabito consilio / cum episcopis et regni primoribus legatos ex urbe Maguntina / ad Memilianum huius imperialis Cenobii decimum tertium abbatem direxit mandans ut diligenter inquireret / sibique per seipsos indicaret quibus auctoribus hoc monasterium beati Maximini constructum / uel cuius imperio a pristinis temporibus esset subiectum / Huius praecepti legationem abbas ubi percepisset cum fratribus sollicite inquisiuit / reperitque optate in litteris antiquissimis ipsum monasterium fuisse Constantini magni imperatoris regale templum: atque iussu eius dedicatum fore a sancto Agricio uenerabili Treuerorum archiepiscopo sub honore sancti Iohannis apostoli et ewangeliste / in quo templo Helena sacra dei famula ligni dominici inuentrice eximia fauente et petente / Constantinus pauperes christi congregauit sub imperatoria potestate / quibus Iohannem quempiam monachum Anthiocenum prefecit. qui una cum beato Agricio predicto / primum quidem anthiocensi patriarcha / post Treuirorum archipresule per Siluestrum papam constituto petentibus beata Helena et Constantino ad Treuerim directus fuerat dominice incarnationis anno trecentesimo trigesimo tertio Imperii constantini uicesimo tertio / qui habitatione loci illius aliae personae noluit subdere / nisi sue / suorumque successorum potestati, quatenus ab omni inquietudine liberi deo seruire ualerent cum spirituali gaudio. Id ubi Dagobertus Memiliano referente / et uetustissimis litteris demonstrante didicisset et prediis locum hunc nostrum auxit / et priuilegiis insigniuit. regni sui anno duodecimo pridie nonas Aprilis Heinrico cancellario ad uicem Recolui archicapellani litteras regio munitas sigillo recognoscente resignanteque Hinc pius rex Dagobertus et si non fundator primarius / secundus tamen prouisor et esse debet et dici. atque in subiectione licet non in constructione reparator censendus / quandoquidem illud beato Hildulpho quinquagesimo nono pontifici Treuerensis destinatum sit: sed non sine diuina ordinatione / sed non sine miraculi cuiusdam attestatione effectum est. hunc nostrum locum ad pristinum statum repararet: siquidem beato Maximino habundatiori honore circundari uolente. in cripta uenerandi corporis eius conseruatrice aqua ad altitudinem cubiti excreuerat effatu uisuque mirabile. ita sepulchrum omne suo ambitu cinxerat ut tamen ab eius crepidine absistens haud paruum intuentibus stuporem incuteret. Quo comperto uir deo plenus Hildulphus et tam hoc signo quam aliis reuelationibus edoctus ecclesiam eam, quae ob uarias barbaricas deuastationis passa fuit ruinam magnam etiam iamque se casuram minitabat. uigilanti studio reformauit tum uocat uici moribus coepiscopis Clemente atque Chotberto. confluente maxima cleri ac populi caterua tres illi praesules transferendo sacri corpori manus adnonent. et ecce cooperculum sarcophagi tanta celeritate eleuatur. amouetur: ceu pondere careret Ipsum tamen cooperculum posta multis uiris et pluribus boum paribus temptatum mansit immotum. Tandem sacrosanctis artubus honorifice (ut pax erat) reconditis in archa cipressina / et sic in marmorea domini saluatoris anno septingentesimo sexagesimo quarto calendas Iunii reparato oratorio intollerunt. qua etiam die preciosa corpora beatorum archiepiscoporum Treui: Agricii Nicecii et Basini leuata nouis sepulturis in eadem basilica tradita sunt. sed et trecenta corpora ex thebea legione apud pontem urbis uilibus mandata bustis. memorati beati Hildulphi solercia huc translata magnifice tumulata fuere / subinde cenobitis repletus est locus iste sagacitate eiusdem. qui iam pene ad nihilum redacti fuerant cede barbarorum Sed heu dolor sathanas nunquam desinit fidelium profectibus insidiari / nouos excitat persequutores et tyrannos. denique circa annos uerbi progeniti octingentesimum octogesimum secundum irrumpentibus Neustrianis (qui et Nortmanni dicuntur) in Gallias presens cenobium / sicut et reliqua ciuitatis loca sancta / subuersum est / penitusque concrematum Uerum templo beati Paulini multotiens flammas iniecerant sed nil ualuerunt. innumera sanctorum copia illic sepultorum ecclesiam ipsam precibus defendente. Aliquod temporis spacium intercesserat et muri ecclesie Maximiniane instaurabantur / cum interea superuenit quidam natione Aquitanus conditione seruus ymmo libertus beati Maximini suo domino diuo inquam Maximino uel mortuo. si non uiuenti prestat dicere. seruitutis iura impensurus Adiungitur cementariis et operariis ceteris laboraturus et ipse opus deuote exequenti una dierum lapis pergrandis humero lapsus solo pessundedit inuito. casuque suo modicum lapillum terra abrupit / ubi beati Maximini poliandrium incognitum delituerat Erupit confestim odor nectareus / ex concauitate ipsa. ut iam non ipse / sed et alii ea odoris fragrancia perfunderentur / aduocatur quidam precipue deuotionis monachus Wenido dictus qui et dulcore odoraminis repletus. iubet accersiri monasterii archiclauum  Wambertum / celer accurrit / haustoque odoramento alacer recurrens ad fratres rei omnis euentum edicit / Tum gaudio omnes affecti immenso ad Rathbodonem (alias Rathbodum) qui tunc gregem Treuericum archimandrita. ad uerbi dei pabula minabat rem gestam perferunt / A ille triduanum ieiunium indicit in cuius tercia die / quae sexta sabbati fuit. nudis pedibus clero ac uulgo comitatus cumi etaniarum solemniis monasterium petiit sumptoque ferramento episcopus primum superficiem pauimenti confringere cepit / tum fratres ceptum ab antistite opus perficere Abstractoque soli fragmine intus reperiunt marmoreum sarcophagum. cuius deponentes cooperculum archam inueniunt cypressinam. qua aperta ita integra uestimenta. ita incorruptum corpus odorum conspiciunt / ac si eodem die ibidem conditum fuerit. naso duntaxat dempto qui sarcophagi cooperculo pauxillum pressus in partem leuam flectebatur Quod et hodierna die in eius capite cernitur sanctissimo De sacratissimi autem cespitis gemma presule fratribusque conferentibus quid nam ageretur potissimum. consulto tandem decreuere inhumatam conseruandam contra pericula imminentia presidium et scutum inexpugnabile. Sicque illa sacratssima gleba super ipsum tumulum extructo eminenti et decoro opere subleuata et decentissime collocata est Defluxerat parui temporis euum / appropinquante aliquando beati Maximini depositionis festo / cuidam apparuit egrotanti presul signipotens Maximinus an suam uelit uisere memoriam inquirens / Ille totius corporis sui debilitatem obicem ponente. subintulit sanctus Uade tuorum suffultus presidio amicorum: hisque qui monasterio presunt uerbis meis dicito soma meum humane conditionis more terra abscondant, quae ubi retuleris. sanitate potieris. tumque disparuit Amicorum igitur fretus subsidio. in predicte celebritatis profesto ad locum usque deuenit / At ubi beati Maximini uoluntatem enarrasset. quam cito incolumitatem adeptus est. Ea hora inopinate oportune tamen superuenit Rutgerus in treuerina sede Rathbodonis successor / qui prodigii nouitate perculsus. exacta magna ex parte cum fratribus uigilia primo mane ipsa uidelicet depositionis festiuitate sacerrimi corporis Margaritham / in eodem quo prius humata fuerat loco recondiderunt Porro indefossa terre humo abdita margarita a foris crebris miraculis radiauit / Ingruit paulopost nam paruum dispendium: enimuero gracie anno nonigentesimo tricesimo septimo monasterium istdud uorax flamma prope consumpsit Presidebat tum uenerabilis Ogo abbas nedum utilis sed et necessarius. qui locum ipsum renouauit. religionem induxit strictiorem. et ecclesiam a nouo instaurauit ac perfecit. Quam dedicarunt sub honore antiqui patroni beati Iohannis apostoli et euangeliste recolendi uiri Rubertus Treuerensis archiepiscopus Rutgeri successor Adelbero metensis episcopus dominice incarnationis anno. noningentesimo quadragesimo secundo regni Ottonis primi. sexto anno indictione decima quinta: tercio idus octobris. Ipsa die preciosa corpora beatorum archipontificum treuirorum Maximini Agricii Nicecii Basini Woeomadi leuata sunt et translata in nouam ecclesiam / repositaque sub summo altari in diuersis sarcophagis prout nunc cernitur. Tres priores coniunctim Maximinus quidem medius / Agricius a dextris Nicetius a sinistris / Ad capita eorum ad dextram Basinus / ad leuam Weomadus Hec repositio celebrata est a reuerendis presulibus Ruberto et Adelberone predictis a religiosis abbatibus Ogone prefato Ageualdo gozziensi / Erkenboldo Tullensis Huberto sancti Arnulphi metensis Frederico sancti Huperti Salachone sancti Martini. presente multo monachorum collegio ac copiosa plebis frequentia. Accessit longe post alia quedam reparatio pariter et dedicatio quae et ultima: uirginei partus anno millesimo ducentesimo quadragesimo quinto uenerandissimo ualde uiro domino Arnoldo eius nominis secundo archiantistite. treuerianam metropolim gubernante. Consecrante eam domino Conrado archiepiscopo coloniensis de consensu domini arnoldi prefati. in honore sanctorum Iohannis euangeliste Maximini / Agricii / Nicecii beatorum archiepiscoporum sub die octauo mensis Iulii in presentia domini Sifridi Maguntinensis archiepiscopi quam dedicationem simul tres illi una cum uenerabilibus episcopis Richardo wormaciensi / et Henrico Curoniensis pluribus decorarunt indulgentiis. confirmante easdem ac plures adiiciente sanctissimo in christo patre domino Innocencio papa quarto. Et hec quidem de fundatione. constructione reparatione dedicationeque huius sancti templi dicta sufficiant. Libet etiam breuiuscule retexere eius prestanciam. sublimitatem. sanctitatem. Prestanciam commendat ab exordio religionis cultus precipuus. Sublimitatem tum summorum pontificum / tum regum seu imperatorum auctoritas preclara. Sanctitatem. multorum sanctorum hic sepultorum copiositas magna / quibus uelut margaritas et lapidibus preciosis auro intextis exornatur. At primum de prestancia loci disseramus. quam diximus constare in religionis cultu precipuo Fuit is locus a fundamine priori usqueadeo religione pollens ut plures hinc sanctos euaserint in uiros. plerique episcopos electi fuerint. alii item in abbates diuersis in locis acciti Tres hinc suscepit Treuerica sedes antistites sanctissimos et conanizatos Fibicium eius nominis secundum abbatem nostri monasterii a Iohanne praefato octauum. Basinum. a Fibicio quidem septimum. a Iohanne decimum quintum abbatem Weomadum tercium abbatem a Basino Primus medenburgensis archiepiscopus huius loci cenobita fuit folmarus uocabulo Adelbertus quidam huius loci modachus. post pragensis episcopus tantae sanctitatis fuit ut diuino spiritu impellente in pannoniam descendens et regem Ungarorum baptisaret et omnes prouincie episcopos ad bene de deo promerendum exemplo et uita instrueret Profectus deinde in Prusiam dum fidem christique diligentissime predicat martyrio coronatur duodecimo kalendas Iulii. Pathabornensis ecclesia Ruodonem abbatem Heroffeldensis primum tamen huius monasterii monachum pontificem habuit. Ogo abbas huius monasterii predictus qui ecclesiam hanc strenue erexit apud leodium Richkario defuncto in episcopum prelatus est. regimini sui anno duodecimo. domini autem anno nonagesimo quadragesimo quinto. Beatus Poppo huius et Stabulensis monasteriorum abbas insignis habitus est temporibus Ottonis tercii Henrici secundi regis primi Imperatoris Conradi primi imperatoris uestimento suo leprosum mundati hominem a bestiis fere occisum sanauit. et alia preclara facinora peregit. moritur etatis suae anno lx. dominice natiuitatis millesimo quadragesimo octauo Indictione prima. Henrici secundi imperatoris anno decimo octauo kalandas februarii Henricus quidam huius cenobii abbas uir spectatissimus Hierosolimam tendens in itinere apud Myrream obiit peregrinus. et ad pedes sancti Nicolai honorifice tumulatus est Mittimus alios quosdam episcopos mittimus abbates apud nos plurimum uirtutibus redimitos. regibus et principibus acceptos. mittimus alios ex loco hoc in abbates aliis in locis creatos. mittimus monasteria et in primis opinatissima hinc reformata ad excellenciam sublimitatis stilum uertamus. Presens monasterium auctoritate ac uetustate quadam cetera galliae ac germaniae monasteria antecellit. A primeua sua fundatione notabiliter constructum fuit et dotatum. ac romanorum imperatoribus insigniis decoratum priuilegiis tamen summorum pontificum / tum regum seu imperatorum magnifice sublimatum. in spiritualibus sedi apostolice immediate subiectum. in temporalibus regum et imperatorum tuitioni commissum: quo fit ut abbas eius exemptus dicatur et sit. Hoc ipsum indicant bulle et summorum pontificum et Regum atque imperatorum hodierna die ipso loco uenerabiliter conseruante conseruandeque Imperatorum et regum pia animi deuotione semper fota fuit et sustentata presens domus non tam regis terreni quam eterni: quare et camera regalis et imperialis appellata est Summorum quoque pontificum semper ad hunc locum prospectio fuit singularis. Insuper principes / duces / comites sua subuentione profuerunt. Sed et pietate episcoporum succursum est loco nostro retribuat omnibus deus centuplum et uitam eternam Amen.
Iam sanctitatis preeminentia orationis series prosequatur quam diximus patronorum uarietate decorari Quamuis autem bene Maximini nomine monasterium intituletur meritoque ob id preponendus ueniret. maluimus tamen imprimis beati Agricii gestorum monimenta utcumque elucubrare cum et natu maior / et ordine prior sit et quia beati Agricii terminus beati Maximini (si ita fari licet) uiuendi inicium fuit.
Agricius beatissimus ab Euchario Treuerorum episcopo sanctissimo uigesimus septimus primus uero (ut aiunt) archiepiscopus in huius monasterii basilica felici pace corporaliter quiescit Hic primum anthiocenorum patriarcha philogonii (ut ferunt) succedaneus post in Treuerica sede beato Ualentino subrogatur. Sed eius ad Treuerini aduentum opere pretium autumauimus descriptum iri / Igitur salutifera sancte crucis inuentione beata Helena diua augusta Treuerorum indigena hierosolimis celebrata et crucis parte admodum egregia atque aliis plerisque reliquiis domini secum sumptis utpote Tunica ihesu inconsutuli / clauo eius / cultelloque quo in sua cena utebatur ultima in diuisione agni pascalis / mathia apostolo et aliis multis reliquiis ubi beatissima uirago Helena Romam reuersa fuisset ad filium Constantitum / ibique aliquot diebus morata uidisset gentes per circuitum christo credere et salutarem baptismi percipere gratiam Treuerorum uero populum carne siue incolatu germanum deserto beatorum patrum Eucharii Ualerii atque Materni sacro dogmate spurciciis idolorum inuolui nece et crudelitate ad in ducente Rictionarrana / quibusdam tamen occulte in christianismo deum uerum colentibus / tum tacta dolore cordis intrinsecus condoluit suo natiuo solo / Unde modis omnibus una cum filio Constantino instat apud beatum papam Siluestrum patriae suae predicatorem mittere dignetur Conferentibus ergo insimul cui nam potissimum id negocii committeretur astantium quidam tum cetus cardinei / tum aulicorum Imperatoris diuino affati spiritu / Agricium patriarcham Anthiocenum accomodatissimum inclamabant / Uiam earpunt nuncii Anthiocenam uersus almum agricium adducturi reserantesque apostolicam Imperialemue maximopere desiderare. Helenam augustam predicandi officium assumat ad Treuerorum plebem beatum uirum territant: unde anxius nescit quam partem amplectatur Filias christo iam credentes deserere uel adire christo acquirendos Uincit tamen amor christi carnalem amorem / illud multo conducibilius estimans Itaque relicta perrexit patria assumpto secum in itineris comitem ac solacium Iohanne quodam monacho Anthiocensis Tum Romuleam ad urbam uentum est atque sanctissimum Agricium officiosissime exceptum Siluester papam primum archiepraesulem constituit Helena uero instar apis argumentose florigeros colligentis odores thecam conficiens praeciosissimis reliquiis replet. tunica uidelicet domini ihesu inconsutili. quam ex ecclesia sancti Iohannis lateranensis nuper a Constantino illuc locata sumpsit. clauo item quo dextrum christi pedem tradunt perforatum Cultello eiusdem quo agnum paschalem diuidit. Peplo item beate marie uirginis quo erat cooperta dominice annuciationis tempore cum pectine eiusdem. et ligni crucis parte magna corpore quoque beati Mathie apostoli de iudea per ipsam translato et ceteris sanctorum reliquiis scribentibus Eusebio Cesariensis in cronica quam diuus Ieronimus de greco in latinum uertit et / Usuardo in martyrilogio ad Carolum magnum. sancte capite Cornelii papae et martyris dente sancti Petri apostoli / et Sandaliis beati Andree apostoli cum plerisque aliis. Tum beatus Siluester sanctum Agricium suis benedictionibus confirmatum et reliquiis predictis honoratum ac oneratum. honestaque stipatum comitiua dato priuilegio insigni primatum super gallos et germanos exprimente cum suo Iohanne ad Treueros transmisit Ast Agricius tandem Treueris applicat in capite kalendarum septembrium dominice incarnationis anno tricentesimo tricesimo tertio Imperii Constantini uigesimo tertio Porro peruenerat nuncium suum deus / et corda populi durae ceruicis sanctis serui sui monitis coaptauit Predicat ergo signa operatur et miracula populus incredulus ad baptisma conuolat sicque numero crescente fidelium ut in mandatis exceperat ex pallatio beatae Helenae struit et consecrat ecclesiam sub honore beatorum apostolorum Petri et pauli / quam et cathedralem deputat: in quam recondit Tunicam ihesu inconsutilem ac clauum eius cum capite Cornelii pape / dente petri apostoli / Sandaliis beati andree Templum regale Constantini eque in basilicam erigit dedicans honori sancti Iohannis ewangeliste In quam reposuit cultellum domini ihesu predictum Peplum beate dei genitricis marie et pectinem eiusdem Ubi etiam petente Helena ex precepto Constantini. monachorum cetum adunauit sub imperatoria potestate quibus Iohannem monachum prefatum assignauit abbatem At ceteris reliquiis rite distributis corpus beati Mathie apostoli celle sancti Eucharii intulit Quantum in uerbi dei seminatione beatus pater Agricius ualuerit nomen eius declarabit interpretatum Grece Agrikios id est Agricius / latine rusticus siue agrestis dicitur Agrestes ab agro colendo nomen adeptos quis nesciat? Unde et agricius quasi agri subandi colendi scius ethimologiam habet / quippe ab agro dominico uiciorum uepres euulsit / inseruit uirtutum germina et quidem tam exactae spinas et tribulos idolatriae extirpauit ut postea nulla infidelitatis radix pullulauerit / Fit exinde nomen eius caelebre non iam germaniae partibus / sed et galliam tripertitam perageat omnem / Quo fit ut Maximinus beatus et spiritualis eius filius Paulinus atque Quiriacus patrium solum Aquitaniam uidelicet celticae galliae prouintiam linquentes ad belgicae galliae caput ubi seminator ille uirtutum degebat festinato contendant Aduentus eorum perinde gratus fuit / siquidem ab Agricio recollecti paterna pietate semen diuinae scripturae in eorum cordibus sparsit Sed fructificauit quam citissime in Maximino quare et sacris ordinibus iniciatus est. Marcida iam senectus Agricium inuaserat cum diuino oraculo commouetur Maximinum sui denotet successorem et ad maiorem meritis gloriam idipsum angelus beato Quiriaco in oratorio sancti Eucharii noctu orationibus intento retexuit / Uerum ubi nomen annis ecclesiam rexisset Agricius modica febre correptus spiritum exalauit in idibus Ianuariis anno a natali christiano trecentesimo quadragesimo secundo Imperii Constancii filii Constantini magni anno secundo indictione decima quinta Corpus eius sepelierunt beatus Maximinus Paulinus Quiriacus atque Iohannes abbas beati Agricii itineris conuiator in basilica presenti quam ipse uiuus construxerat et dedicauerat sancto Iohanni apostolo et ewangeliste.
mAXIMINUS sacerrimus Treuirorum archipresul uicesimus octauus hoc sancto loco beate requiei sortem adeptus urbis Aquitanicae pictanorum indigena cum beato MAXENTIO fratre Clara fuit senatorii culminis lampade exortus: qui nobiliter educati nobilitatem ingenuis litterarum disciplinis adornarant Uerum processu temporis beato HILARIO de medio facto pictanorum ecclesia MAXENTIUM sibi uendicauit pontificem et quia illo beati AGRIcii sanctitatis fama simul et miraculorum concessat MAXIMINUS PAULInus et QUIRIACUS relicta genitali terra Treuerim petentes sancti AGRICII magisterio se informandos summiserunt. At MAXiminus Proficiens super collactaneos suos clericatus honore donatus est. Cumque per incrementa uirtutum / augmenta paterent illi succedentium dignitatum QUIriacus oratorum beati EUCHarii nocturno tempore oratum ingressus obseruantem se angelum domini corporeis cernit oculis / dicentemque cerciorem redderet MAXiminum beato AGRIcio fore subrogandum / Qui iussa perferens ad MAXiminum tali se indignum fatebatur honore Sed et AGRIcius diuinitus commouetur MAXIminum sibi succedaneum instituat quod et deuotus compleuit AGRIcio a facie iniquitatis sumpto suscepit presulatum sacre MAXIminus uicinorum presulum benedictione confirmatus cum maxima populi leticia Constancii arriani imperatoris filii magni Constantini imperii anno secundo Tum se strenuus uerbis et exemplis exhibens acerrimus hereticorum persecutor efficitur Denique secundo episcopatus sui anno Constancii autem quarto generalem synodum in Agrippinensis Colonia in depositionem Eufrate hereseos arrianice imitatoris cum beato SERuacio Tungrensis et aliis uiginti quinque episcopis celebrauit / ac eidem beatum SEUErinum qui in transitu beati Martini uoces in celo psallentium audiuit / pontificem subrogauit quarto idus maias indictione quarta post consulatum amanti et albini eam synodum confirmante ac ratam habente. Iulio papa primo subscribentibus omnibus Italiae galliae germaniaeque episcopis / Iam uero explicatu difficile est quam uirtuosissimae uitae fuerit nostre non est facultatis euoluere quantis fidei radiis eui sui tempus illustrauerit. diuum Hieronymum uadem accersiamus qui tempestatis illius uiros illustres describens in EUsebiana cronica dicit MAXIminus Treuirorum archiepiscopus clarus habebatur A quo et ATHAnasius alexandrinae urbis episcopus dum a Constancio quereretur ad penam / honorifice susceptus est Actum Constancii anno octauo MAXImini sexto Iuuat lacius aliquid de beato ATHAnasio disertare. Etenim cum toto terrarum orbe profugus agitaretur nec ullus ei ad latem dum superesset locus. tandem in Treueri galliarum (MAXImino se recipiente) diffugii refugiique locum obtigit in puteo quodam seu cisterna aquis carente. Ubi et aliquot annos occultatus (MAXImino ac PAUlino humanitatis obsequia impendentibus) ad confutandam Arrianistarum uesaniam de fide catholica simbolum cuius (Quicumque uult saluus esse) inicium est / composuit quod postea a beato PAULINO sancti MAXImini successore ad mediolanensis concilium delatum a liberio papa et aliis orthodoxis patribus autorizatum fuit et confirmatum Sed dum per ancillam quae sola horum conscia fuerat propalatum uidebatur / spiritu dei praemonitus ATHAnasius ea nocte qua ad eum conprehendendum cum iudicibus / tribunis / centurionibus et militibus ueniebat ualefactis episcopo MAXImino et PAUlino loco cessit Conuenti autem spe sua frustrati ancillae ut falsae iudici penas intulerunt ATHAnasianum illud latibulum in presens usque in cripta huius basilice sancti MAXImini inferiori monstratur Erat MAXImino solemnis consuetudo sepius sanctorum lustrari sacra domata cumque huius rei gracia episcopatus sui anno undecimo romam truderet beatum MARtinum conuenit eque illuc pergentem Iuncti itaque tedium itineris pia collatione diuini uerbi alleuiabant Quibus in ulteriora proficiscentibus asellum sarcinularum gestatorem ursus offendit et deuorauit mandat tum MAXIminus uicem asini ursus suppleat / paret bestiola posita omni feritate mirantibus cunctis atque stupentibus quocumque perrexissent Ad eum locum consummata peregrinatione reditum est ursus pristinam uagandi indulgentiam a MAXImino consequitur licentia quemquam erepta ledendi Uerum MAXIminus quo gemina commertia populo suo reueheret MARtinum treuerorum urbem secum ingredi conpulit opido obsecundante illo uel tardius filium suum spiritualem LUBENtium nomine beatus MARtinus tandem abiturus inclyto MAXImino committit imbuendum imbutum apprime uno cui Cobrinum uocabulum est sacerdotem prefecit Alterum etiam habens discipulum MAXIminus CAStorem nomine scienciis probe institutum presbiteratus ordine insigniuit / Sed iam uenerat tempus ut transeat ex hoc mundo ad celum cum pie memor propinquorum MAXIminus reuisit patriam ubi non multo post pridie idus septembris uita excedens angelorum coniunctus est gloriae sempiternae Succedens in episcopato PAUlinus a regenerationis lauachro per MAXIminum susceptus communicatio cum clero et treuirorum populo consilio magistri et patris sui corpus reuehendum constituit. idque negocii LUbencio iam dicto iniunxit Itaque facto agmine clerus populusque treuericus aquitaniam uersus tendentes tum loco ubi situs erat applicuere Aquitani suspicati quod euenit treueros loco arcere contendunt sed illi orandi se tantum studio aduentasse confirmantes dum aliquandiu disceptatum est alterutrum uel sero admissi sunt Aquitanicis treuiros sui timore conseruatos arbitrantibus et quasi pro obtenta uictoria iocis uinoque indulgentibus sopor grauis irrepsit / cum interea beato LUBENtio mandat angelus clauem ad caput custodis temulenti caput et desideratum asportat thesaurum Factum est ut angelus imperaret et Treuiris abitum maturantibus Aquitanensis primo eos metu discessisse dictitant. at ubi rei ueritatem comperiunt magno conflato exercitu recedentes triduo insequuntur Cumque inter mutuum conspectum uterque populus constitisset Aquitani crebris choruscationibus tonitruo fulmine quorum nil Treueriades contingebat repulsi cum sandulo remeauere Sed sine miraculis uenti quam corpus uenerabile relatum est Profecti ulterius treuerici cecus feretro appropians uisum recepit Apud mosomaga castellum paraliticus curatus est ubi et basilica sub nomine beati MAXIMINI fabricata Apud euoium demoniaca a diuo tortore liberata est Aluno opidulo duo leprosi mundati His et aliis miraculis patratis urbi quam quondam egregie rexerat propinquabat Obuiam se presuli tota ciuitas effudit cum PAULINO archipresule atque TRANQUILLO huius loci abbate et exceptum deductumque MAXIMINUM iuxta magistrum AGRICIUM in presentis cenobii sacra ede magnfice sepulture mandarunt quarto kalendas Iunii. ut sicut in uita dilexerant ita et in morte non essent separati Huius sancti MAXIMINI ad eos qui maligno spiritu uexantur semper fuit et est miranda subuentio nec quisquam morbus fuit qui meritis eius non cederet Periurus nullus tumulo appropiat quum illico ultione diuina feriatur quod miraculis quam plurimis compertum tenetur Effecerunt mirae eius uirtutes et miracula stupenda ingentiaque mutato diui IOHANnis ewangeliste nomen MAXImini uocabulum presens monasterium sibi usurparet Uitam eius et miracula scripserunt sanctus LUpus Trecassinus episcopus sanctus GREgorius Turonensis episcopus et quidam SEGEHARDUS summe elegancie homo.
nICECIUS ALMIFICUS TREUIRORUM ARCHIPRESUL quadragesimus nonus hoc dei templo pausat corporaliter qui nobili genere exortus ubi partu fuisset effusus coronam proferebat monachalem uel hoc presagio innuens diuinose mancipandum obsequio Exinde monachus in Lemonicensi monasterio effectus post abbas tandem bonae memoriae APOnocillo ad patres posito in Treuerica sede THEOderici regis iussu archiepiscopus subnectus est THEOderico rege defuncto cum THEOdebertus filius eius regnum ambisset et per uitiorum abrupta incedens ab episcopo inculparetur / accidit die quadam dominica sacerdote dei missam celebrare uolente superuenire regem cum his qui episcopi sentencia excommunicati fuerant Mira res. Episcopus nil ueritus regem missae officium perficere noluit. nisi communione priuati abscederent Huic inhibitione rege contradicente subito clamat unus de populo arreptus a demone puer paruulus et sancti uirtutes regis flagicia denudans aiebat episcopum sanctum regem adulterum / hunc timore dei humilem / illum tumore regni inflatum Precepit rex energuminus ab ecclesia truderetur econtra episcopus monuit prauus homicidas incestos / peruicaces pellendos / tum dei nutu energuminum taciturum Expelluntur scelesti et extrahi demoniacus iussus est Sed cum euelli a decem uiris nequiuisset sanctus dei sub ueste faciens crucem econtra demonem relaxari precepit / Qui protinus corruens in terram cum se trahere nitentibus post paululum sanatus erectus / Expletis tum missarum solemniis requisitus nusquam comparuit nec qua uenerat uel quo abierit exploratum habebatur conicientibus tamen pluribus eum a deo missum qui regis sacerdotisque opera non reticeret Unde factum est ut sacerdote orante mitior rex fieret Accedit hinc aliud prope consimile LOTHArium regem ueritatis assertor NICEcius amator iusticie pro iniustis rebus sepius excommunicauerat ducitur ad exilium / ea propter cum omnium solacio destitutus dixit MAGnerico diacono suo in episcopatu successori soli sibi adherenti Cur non sequeris ceteros? cui ille. Uiuit dominus quousque spiritus meus hos intra artus contentus fuerit non te deseram Ad illum NICEcius quia inquit hec dixisti / pandam uni tibi quod domino reuelante cognoui Aiebat se altera die cathedrae suae reintronizandum et honorem accepturum priorem Crastina illucescente uiuit legatus Sigiberti regis cum literis nuncians LOTHArium regem obisse diem suum / seque cum episcopi charitate regni monarchiam debere suscipere Ingreditur ecclesiam uir dei NICEcius potestati restituitur confugientibus ad se a quibus derelictus erat adulatoribus regis quos omnes tamen in charitate recepit Preterea populus quotidie predicans detexit crimina singulorum quamobrem sepius aduersus eum uirus odii exarsit Plerumque persequentibus se obtulit et gladio prebuit exerto ceruicem / sed nocere eum dominus permisit sed semper uictor abiuit Et rectissime quidem / etenim iuxta nominis sui ethimologiam uincendi periciam habuit Greca quippe lingua Nike. nice latino sermone uictoria dicitur NICEcius autem quasi uictorie scius Ad historiam redeamus Inuitatus quodam tempore sacerdos a rege iussit sibi piscium queri multitudinem ut eo officiosius in regis occursum prodiret Seruis lapsum in quo pisces decidere solebant fractum astruentibus ideoque non posse morigerari / ingressus cellam puerum quempiam aduocatum misit ad coquorum prepositum pisces exhibeat ab amne Ille iussa perferentem ridere iste rebellionem episcopo referre Ast episcopus iterum ac tercio id fieri precipiens artati tandem compulsi commotique ad lapsum abeuntes ita refertum inuenerunt piscibus ut a decem uiris subleuari uix potuisset. Alio itidem tempore basilicam beati Maximini oraturus accessit in cuius atrio tres energuminos reperiens signo crucis edito ab immundo spiritu repente purgauit Lues inguinaria aliquando treuericum populum ualde uastabat et sacerdote dei pro populo sibi commisso intencius orante / factus est sonus in nocte magnus super pontem urbis ualidi tonitrui instar. ut putaretur urbs ipsa dehiscere / Cumque populus exterritus rei finem attonitus expectaret audita est in medio tumultus uox una clarior ceteris dicens Et quid hic o socii faciemus? Ad unam portam EUCHArius sacerdos obseruat. ad aliam MAXIminus excubat in medio uersatur NIcecius nihil hic preualere possumus sed sinamus hanc urbem tuitioni eorum. Et ecce e uicino fremens epidimie morbus grassationi finem dedit Hunc beatum uirum si breuiter et ueraciter uolumus laudare beato NIcolao mirrensium episcopo immerito coequabimus Non nihil enim conuenientie ne super excellentie dixerimus cum ipso habere dinoscitur NIcolaus luce potitus presenti cristianos ad nominis inuocationem de maris periculo liberauit NICEcius in carne manens paganos se inuocantes per unius qui solus inter eos cristianus erat inductos ammonitionem eripuit de tumidis ponti fluctibus / Quadam uice uenit ad hominem dei uir quidam cesariem / barbamque prolixam ferens humique prostratus ante eum memorabat se eum esse cui auxilium impendisset pelagi inuoluto caribdi At ille quem non palpans adulatio cepit unquam / obiurgans hominem / primo eam gloriam non sibi / sed deo attribuendam commonuit. tum editi liberationis modum Nuper iste aiebat nauim me inscendente Italiam petiturus multitudo paganorum mecum ingressa fuit Orta autem tempestate ego qui solus christianus nomen dei mei / illi deos suos inuocabant Ad quos inquam Ouiri nolite horum suffragia expetere non dii sed demones sunt / implorate una mecum inclitum NICEcium ut sui meriti obtentu inundationis motus euadamus Perprius autem nescio per quem edoctus eram tui nos nominis inuocatione fore liberandus / Tum uoce eleuata in nomine tuo deum inuocantes clamauimus / deus NICEti erue nos et extemplo marinus mitigatus furor fuit / et prospero comitante successum ratis illo quo sperabamus euecta Ego uero uoui non ante comam capitis tondere quam tuis aspectibus presentarer Tunc iussu philocristi NICEcii tonsoratus homo auernum peciit / unde se natum professus est / Multa alia per eum fecit deus quae recitare longum est Hec autem eo attentius describere curauimus quo ardentius a uariis nouimus scriptoribus concupita Historiographos plures legimus et crononistas omnes quidem hunc uirum fuisse sanctissimae uitae commemorant sed gestorum eius lectitasse nihil. Migrationis sue tempus ubi immineret retulit fratribus dicens uidi Paulum apostolum cum Iohanne baptista inuitantes me ad requiem sempiternam / Exhibentesque mihi coronam celestibus margaritis ornatam dixerunt eiusmodi speciebus me perfruendum in regno dei non multo post modica febre correptus ad kalendas Octobris naturae concedens transuolat ad superos NICEcius niciterii triumphalibus circumdatus Sepelitur in basilica presenti ubi non desinit propicius patrocinari se pie inuocantibus Uerum cum uariis languoribus merita eius subueniant tum potissimum adeo in propulsanda pestilentia meruit prerogatiuam quod experimento frequenter probatum est.
bASINUS ALMUS TREUIRORUM quidem archiepiscopus quinquagesimus sextus huius autem monasterii abbas decimus sextus in hac basilica conditionem accepit Is non ex tam nobili quam felici ducum lothringie progenie oriundus auunculus extitit sancti LUTwini. eius in pontificio successoris Denique Gunza diui BASIni soror cuidam prepotenti ex francorum regum linea originem ducenti nomine GERwino nupta LUTwinum uiro suo edidit Porro BASInus generosi sanguinis ingenuitati animi nobilitatem preferens mundanis inuolucris expeditus in diui MAXImini cenobitice tranquillitatis litus expeciit / ubi et tanta morum enituit integritate ut migrante Herwino abbate ipse succederet uerum quia monasterium ipsum imperialibus regalibusque fulcitum erat priuilegiis et libertatibus ut apostolica quoque eadem priuilegia roborarentur auctoritate apud romanum pontificem GREgorium secundum elaborauit Antecesserat uiri dei BASIni sanctitatis fama pie petitionis affectum: unde non assensit modo pontifex maximus rataque habuit uerum etiam speciali ex fauore et paterna dilectione concessit ipsi succedentibusque se abbatibus potestatem utendi insula dalmatica sandaliis mouens quatenus augmento honoris augeretur et diuini uirtus amoris beato NUMERIANO treuirorum pontifice numero sanctorum inserto BASINUS substitutus est Qui creatus presul ostendit mox in opere quod uox eius sanabat in nomine BASInus nomen a basi deriuatum constat Quantum sustentamenti basis confert edifciis corporalibus tantum hic Basinus roboris spiritualibus subministrauit Profecto basim et murum ascendens ex aduerso se posuit pro populo dei Et cum pro omnibus solicitus esset tum precipue pro nepote suo LUTwino quem non minus ac filium dilexit Unde et hortatu auunculi BAsini LUTwinus rebus et meritis opimus ecclesias dei maxime in ualle Treueriaca amplissimis ditauit donariis Monasterium supra Saroam fluuium mediolacum uocabulo fundauit / ubi ab uxore solutus et ipse monachus effectus est Tandem eximiae sanctitas BASInus basis templi et sustentaculum plenus dierum et sanctitate mortalitatis erumnis quarto nonas Martii ab soluitur basis futurus in celo ubi de uiuis et electis lapidibus eternum diuinae maiestati conditur habitaculum Corpus eius uenerandum in diui MAXImini basilica tumulatur / et quidem satis consulte ut illum locum suo corpore extincto / uiuaci tamen uirtutum iubare ornaret quem olim in abbatis gubernatura rexerat modestissime.
wEOMADUS SACER ARCHIANTISTES sexagesimus monasterii huius abbas decimus octauus presenti ecclesia conditus iacet Huic in abbaciali dignitate constituto tanta inerat religiositas tanta perspicacitas in cunctis rebus exequendis ut tandem presulatu dignus inueniretur et esset Sed iam cudenda uenit eius ad pontificum assumptio beato HILdulpho Treuirorum archiepiscopo cuius sepius supra mentio est facta tumulus hominum occupationes uarias una cum episcopo linquere disponente WEOmadum hunc nostrum spiritussancti archisterium specialem sibi successorem ouibus uero pastorem relinquens Uosagum Tullensis diocesis locum abditum accommodatissimum religioni petiit ubi animum rebus ab externis seuocans amicamque sibi faciens internam conuersationem gustauit quam suauis est dominus Tres ex hoc monasterio MAXImineo beatum HILdulphum eo sequuti sunt monachi sanctissimi plane uiri Spinulus et duo alii spiritu et carne germani Iohannes presbiter benignus diaconus. qui et ipsi beato HILdulpho in miraculis cooperatores extitere beatus SPINUlus debitum carnis exoluerat et miraculis choruscabat infinitis / fiebat ergo concursus populi frequens et quietem adimit fratribus secretiorem Impaciens huius inquietudinis HILdulphus. SPInuli tumulum adit et ora lachrimis perfusus referebat deo gracias certo se iam scire SPInulum in aula regis eterni e mortalitatis spinis sublatum inter flores immarcessibiles perhenniter letari sed dolere se conuentum hominum creberrimum Obaudiuit immortalis mortali et signa non adiecit quibus cessantibus frequencia quoque desiit aduentantium Post HILdulphus non longe post quinto idus Iulii obiit demum post eius transitum uigesimo primo die quae est secundo kalendas augusti Iohannes et Benignus mortui sunt et uno sepulchro impositi quos unus protulit matris uterus. Igitur beato Weomado pontificali diademate coronato cura quam maxima fuit episcopi iura antiqua uigorem conseruarent Unde et a PIPPIno cognomine pusillo rege felicissimo et KAROlo magno imperatore filio eiusdem PIPPIni priuilegiorum roboramenta impetrauit et obtinuit Eius pontificatus tempore ostenditur per uisionem cuidam sacerdoti MAcio nomine sancto uiro locus ubi beati CASTOris discipuli sancti MAXImini corporis thesaurus claudebatur utque de his WEOmadum certiorem faciat exhortatur Et quia intelligentia opus est in uisione uenerabilis presbiter id sibi denuo ostendi exoptat factum est iterum ac tertio Maturauit tamen sacerdos gressum ad episcopum quem suscipiens ingenti cum gaudio audita itineris causa gaudentior efficitur deo omnigenas gracias agens / quod suis temporibus dignatus esset reuelare sancti uiri reliquias Constituto itaque die in dicto ieiunio pontifex monachorum cleri plebis comitatus caterua ad kardonum descendit Tum celebratis missarum solemniis mausoleum uiri dei cum tremore et timore uisitant: quo aperto optatum inueniunt thesaurum Digne pro meritis tandem remunerandus diuinorum ierarcha WEOmadus conculcato uehemoth sub pedibus suis septimo idus Nouembris uita cum morte mutans sepultus est in basilica presentis cenobii. TEBEORUM Martyrum trecenti hoc sanctissimo dei templo tumulati sunt / Uerum thebeos martyres ex thebee ciuitate egipti nomen adeptos neminem latere putamus Diuorum martirum MAUricii sociorumque eius pandit historia qualiter hinc profecti euocatione MAXImiani herculei ad gallias peruenerint At iubet pauca incognita forsan pluribus disserere Thebane legioni tres prelatos duces historicorum sententia / Primus TIRsus / alter ordine et nomine secundus / tertius Bonifacius dicebatur Primi pilarem dignitatem gerens MAUricius Conplures alii nobiles et strenui milites uiri bellicosi inerant huic legioni sed paucorum nomina scita. nimirum idipsum multitudine procurante preter iam dictos horum nomina nota hebent. ALEXandri cuiusdam cum Secundo apud uictimilium Italie castrum pro domino interempti Item EXUperii / CANdidi / INNOcencii / UITAlis apud Agamium opidum rodanus alluit cum MAUricio et ceteris sociis interfectorum URSI. apud solodorum martyrizati GEREonis CASsii FLOrencii. cum pluribus Colonie morti punitorum UICtoris apud xanctum occisi Ita memorasse sat est beatorum Athletharum Tirsi et bonifacii felicem agonem exprimamus Anno itaque partus uirginis matris ducentesimo nonagesimo primo applicantibus inclitis christi martyribus ad belgice gallie caput Treuirorum uidelicet urbem perbenigne suscepti sunt quam humanissime tractati Habitabant tum Treueris uiri christianissimi nobiles et spectabiles in fide fortes / in spe longanimes / in charitate radicati Senatus multa comitate insignis erat plebs forem sis pollicie leges obseruabat quam strictissime Uerum Tirsus fixis papilionibus in campo martis sibi suisque commilitonibus stationem preparauit BONIfacius cum trecentis iuxta pontem urbis consedit Insequitur rixarum percupidus Rictiouarus MAximiniani herculei prefectus et in flagiciis compar / Athletas christi tum ingressus quarto nonas Octobris Treueris ciuitatem Thebaicos milites / quorum causa uenerat / aduocatus sciscitatur uelint ne aliis suis libamina offerre / Non emolliuntur fortia militum christi pectora asperitate uerborum constanter edicunt seipsos deo uiuo et uero uictimas pacificas atque immaculatas hostias in sacrificium laudis libauisse / Insanit furibundus tyrannus / atque ira incandescens in cunctos mortis sententiam fert / Paret trux carnifex seuit in martyres et dum illos priuat uita mortali sibi ipsi mortem eternam consciscit Tirsus cum multitudine magna in martis campo ubi fixis tentoriis commanebant occubuit prope pontem Bonifacius et trecenti contribules sui Altera die ingressus tirannici crudelitatis habene laxantur in PALmacium primatem et proconsulem urbis quem una cum toto senatu capitali plectens sententia ad uite eterne senatum laureatos transmisit Tertia demum die in uulgus promiscuum innumerabile tanta cede debachatum est ut riuuli sanguinis moselle fluuium ad sex miliaria relicto naturali colore in rubedinem commutaretur TIRsus PALmacius cum toto consulatu et innumera multitudine per felicis recordationis beatum felicem treuirorum antistitem tricesimum secundum in ecclesia ab ipso in campo marcio constructa honorifice tumulati fuere / Uerum BONIfacius cum trecentis sociis iuxta pontem uilibus mandati bustis christianorum populis rabiem pertimescentibus gentilium post multa annorum curricula sagacitate deuotione beati HILDULphi treuirorum archipresulis dum beatum MAXIminum a se renouato oratorio ut supra diximus inferret et trecentos hos martyres de ponte translatos eidem inuexit et sepelunt magnifice salutis anno septingentesimo sexagesimo sexto.
ASTERIOLUS martyr beatus inter ipsos thebeos martyres sepultus quiescit Hic fragilitatis proprie rigidus censor de se uilia senciens dum et doctrina et sanctitate preclarus esset primitiuae ecclesiae tempore hostiariatus / lectoratusque gradibus iniciatus ceteris ordinibus se indignum arbitratus lectoris ergo officium quam sagacissime exequens predicando legem domini credentibus fidei hostia aperuit in qua fide et pro qua decimo quinto kalendas Septembris martyrio finiens uitam gloriosus christi testis ASTEriolus astrorum secreta penetrauit perhenniter cum domino uicturus.
QUIRIACUS confessor domini preciosus presens dei templum suorum artuum habet conseruatorium Hunc unacum beato MAXImino atque PAUlino beati AGRIcii fama duce ad treuerum commigrasse supra descripsimus Erat ei per familiare crebro sanctorum domicilia inuisere orandi gratia qua propter sibi angelorum amicam colloquutionem conciliauit Oranti aliquando noctu in diui EUCHArio oratorio angelus domini apparuit dicens MAXIminum redderet cerciorem beato AGRIcio fore subrogandum quod et propere deuotus impleuit MAXImino igitur a uicinis presulibus in pontificem consecrato QUIriacus in orationibus indies magis ac magis ardentior efficitur quas et nocturno potius tempore quam diurno iactanciam fugitans exercere solebat Inuident idcirco quidam ex clericis QUIriaco unde confingunt ipsum non orandi studio sed ut licencius uiciis uacet noctu circuire Tametsi MAXIminus querulosis fidem integram prestaret minime QUIriacum tamen a communione inuitus repellit Contigit tandem aliquando MAXIminum beatum solemnia missarum celebraturum ad altare properare et QUIriacum in ecclesie angulo se occultare cum ecce angelus domini astat / dicitque eius orationes exauditas episcopum reconcilia tum MAXImino quoque apparens angelus QUIriacum iniuste accusatum contestatur pariter et commonet QUIriacus ex more hostias ad altarium ferat Tum MAXIminus oraculum angelicum cunctis innotescens iubet QUIriacum in angulo ecclesiae latitantem euocari et hostias preparare Confusi tunc criminatores non zelo dei / sed inuidia stimulante beatum uirum se incusasse professi sunt Missa finita MAXIminus et QUIriacus in oscula ruunt / flent pre gaudio / pristinam sibi conciliantes amicitiam / Demum QUIriacus pridie nonas marcii trabea carnis exutus in praesenti basilica reconditus est claris uirtutibus et miraculis choruscans / Cumque miracula ingeminaret ianuas huius ecclesiae non contingebant claudi nocturno tempore ne diurno dixerimus sed semper egri non adulti modo uerum et infantes huc deferebantur sanandi Illorum strepitu horum ululatu fratres in diuinis peragendis prepediti in communi statuere QUIriacum transferendum in quoddam sui. Iuris seu dominii predium super Saroam fluuium situm Thabena uocabulo quo uel sic ab huiusmodi inquietatione liberarentur Translatus tum est beatus QUIriacus de hoc loco / aliquibus tamen reliquiis hic reseruatis ad Thabenam duodecimo kalendas Octobris ubi in uirtutibus potens miraculis miracula addit Porro languentium infantum QUIriacus promptissimus saluator nescios eorum ploratus clementi percipit aure / et qui loqui non norunt infantuli eiulatu sanctum dei ad remediandum interpellant / Tumulus sancti QUIriaci ubi ante corpus nunc sacratae eius reliquiae clauduntur a dextra huius ecclesiae chori parti situs est.
HIS fulcita patronis presens ecclesia redditur magnifica horum memoria illustratur his stabilita columnis firma consistit ad horum sepulchra sanctorum / cernuntur sepe miracula gloriosa Scitum est deum in templis manu factis habitare minime / cum eum nec celi celorum capere possint neutiquam tamen ignoratur sanctorum sacras exuuias munifica sue propiciationis habundantia frequentare Denique hic gloriosus ipse deus in sanctis suis mirabilia operatur ad laudem nominis sui et gloriam sanctorum suorum quorum intercedentibus meritis locum iste tuetur non minus quam intuetur Orancium in loco isto exaudi preces domine deus in excelso solio gloriae tuae qui in unitate trinitatis et in trinitate unitatis uiuis et regnas in secula amem.
PLACET nunc uenerandas huius ecclesie MAXIminee reliquias nominatim describere / et primam earundem festiuam ostensionem Annuatim semper in die ascensionis domini mane circa septimam horam fit ostensio reliquiarum celeberrima sed minus principalium. Principalium uero reseruatur de septennio in septennium Celebratur autem una cum passagio illo nominatissimo Aquisgranensi nec non iam nouiter instituto uerum perpetue duraturo Treuerensi die octaua mensis Iulii / iam ad reliquias ueniamus.
DE DOMINO IESU RELIQUIE. Cultellus domini Ihesu quo usus fuit in cena ultima in diuisione agni paschalis. De sancta cruce De lintheo / quo christus precinctus erat in lotione pedum. pars satis egregia De ligno lancee / qua latus eius apertum fuit in cruce. De purpureo uestimento eius / De ueste albacius De spongia qua fuit potatus De columna in qua fuit flagellatus / De chorda qua fuit ligatus De sudario quo uelata fuit facies eius in sepulchro De mensa ultime sacrosanctae cenae eius.
RELIQUIE BEATE MARIE UIRGINIS. PEPLUM beate marie quo erat cooperta in annunciatione dominica Pecten beate marie uirginis / De capillis beate marie De lacte beate uirginis marie.
RELIQUIE DE PATRONIS NOSTRE ECCLESIE CAPUT Sancti Maximini archiepiscopi Magna pars pallii beato Maximino a roma directo De crinibus beati Maximini Duo baculi sanctorum episcoporum Maximini et Martini quorum usum habuerunt petentes limina apostolorum Petri et Pauli De sancto agricio anthiocenorum patriarcha et treuirorum archipresule / De sancto Nicecio treuirorum archiepiscopi preclarae reliquiae de cruribus et brachiis cum pollice De capillis eiusdem De sancto Quiriaco confessore capellano sancti Maximini plures reliquiae.
RELIQUIE APOSTOLORUM ET ALIOrum MAIORUM DE Barba sancti Iohannis baptiste De sancto Petro apostolo Item de capillis eius De sancto Iacobo maiore / Item dens eiusdem De sancto Bartholomeo Item de carne et cute eiusdem De sancto Matheo apostolo et ewangelista De sanctis Simone et Iuda De sancto iacobo minore De sancto Marco ewangelista De sancto barnaba apostolo.
RELIQUIE MARTYRUM. Brachium sancti Stephani prothomartyris De sancto Clemente papa et martyre De sancto Cornelio papa et martyre Brachium sancti Uincencii leuitae et martyris De sancto Donato episcopo et martyre De sancto Erasmo episcopo et martyre De sancto Ualentino martyre Item dens eiusdem Pollex sancti Laurentii leuitae et martyris De sancto Sebastiano martyre De sancto Quirino martyre De sancto Mauricio martyre Item de societate eiusdem De sancto Gangulfo martyre De sancto Cristofero martyre De sancto Ponciano martyre Brachium sancti Lazari a domino resuscitati De sancto Georgio milite Item dens eiusdem martyris Pars capitis Oswaldi regis anglorum et martyris De sanctis Felice et Adaucto De sancto Tirso duce thebee legionis martyris in ecclesia sancti Paulini requiescentis
RELIQUIE confessorum et pontificum. De sancto Athanasio episcopo Alexandrino Brachium sancti martini episcopi De sancto Nicolao episcopo De sancto Willibrordo primo et ultimo archiepiscopo traiectensis Item de Casula eiusdem de sancto Huperto episcopo Dens sancti Seruacii / de sancto Lutwino archiepiscopo treuirorum / de sancto Benedicto abbate / de sancto Anthonio / de sancto Simeone confessore treuirorum / Item articulus digiti eiusdem Item pars scapule eius Item uitta seu birretum linium eiusdem.
RELIQUIE UIRGINUM. Pars capitis sancte Appoloniae uirginis et martyris Pars capitis sancte Agnetis uirginis et martyris De sancta Catharina Item de sudario quo ante rotas sudorem detersit Item de crinibus eius De sancta Barbara / de sancta Lucia uirginis et martyre de sancta Dorothea / de sancta Scolastica sorore sancti Benedicti De xi: milibus uirginum / de sancta Margareta Item de sudario eiusdem / de sancta Walpurga uirgine / de sancta maria Magdalena / de crinibus eiusdem Item de peplo eiusdem / de sancta Helena regina Item de peplo eiusdem Brachium sancte Anne matris marie quae fuit inicium nostre salutis / sic sit et nostre saluationis augmentum et moderatrix per filiam suam dominam nostram mariam cum qua ipsa letatur et filio eius domino nostro ihesu christo in conspectu diuinae maiestatis in secula Amen. Singulis dominicis per annum eam ecclesiam uisitantes deuotionis gratia merentur centum dies indulgentiarum.
